# Big-Data-Assignment

# Δομή αρχείων
Υπάρχουν τρία αρχεία.
  - Το αρχείο main.py διαβάζει τα δεδομένα, καλεί συναρτήσεις για τους κατάλληλους υπολογισμούς και εξάγει τα δεδομένα.
  - Το αρχείο algorithms.py περιέχει όλες τις συναρτήσεις που αφορούν τους αλγόριθμους που χρησιμοποιούνται.
  - Το αρχείο help_functions.py περιέχει όλες τις βοηθητικές συναρτήσεις.

# Λειτουργία
Τρέχουμε το αρχείο main.py με την εντολή **python main.py**

# Επεξήγηση του αλγορίθμου
Αφού διαβάσουμε τα δεδομένα, κρατάμε μόνο τις πληροφορίες που φαίνονται λογικές για την κάθε περίπτωση. Για παράδειγμα για τις οικογένειες
αποφεύγουμε τις ώρες δουλειάς, καθώς υποθέτουμε ότι εκείνες τις ώρες δεν βρίσκεται κάποιος στο σπίτι. Για κάθε mac κρατάμε μία λίστα από triples
(day, hour, ip). Δηλαδή για κάθε mac κρατάμε όλες τις συνδέσεις της και ακόμα προσθέτουμε αυθαίρετα κάποιες ακόμα συνδέσεις (+-2 ώρες από
την ώρα που συνδέθηκε ο χρήστης) για να βοηθηθεί η απόσταση που χρησιμοποιούμε για τις mac.

Σαν απόσταση μεταξύ δύο mac χρησιμοποιούμε την jaccard απόσταση. Δύο mac ενώνονται μεταξύ τους αν η jaccard απόστασή τους είναι σχετικά
μικρή σε σχέση με τις υπόλοιπες. Αυτή η ένωση γίνεται με τον αλγόριθμο union-find.

Επειδή η λίστα μίας mac μπορεί να είναι πολύ μεγαλή, εφαρμόζουμε τον αλγόριθμο του minhash ώστε να πάρουμε συμπιεσμένες λίστες που όμως
διατηρούν περίπου την ίδια jaccard απόσταση μεταξύ τους. Επιπλέον, επειδή οι mac είναι πολλές, για να βρούμε τις πιο κοντινές χρησιμοποιούμε
LSH και ελέγχουμε την jaccard απόσταση δύο mac μόνο αν έχουν πέσει σε κάποιο κοινό bucket κάποιου hashtable.

Τέλος, αφού δημιουργήσουμε τις ομάδες, διαγράφουμε με βάση κάποια κριτήρια, τις ομάδες που υποψιαζόμαστε ότι δεν είναι πραγματικές ομάδες.
